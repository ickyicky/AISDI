AISDI Laboratorium - Regulamin
===============================

 1. Suma punktów możliwych do uzyskania na laboratorium wynosi 30.  
    Do zaliczenia konieczne jest uzyskanie co najmniej połowy - 15 punktów.
 2. Laboratorium składa się z zajęć wprowadzających i trzech mini-projektów:
     a. „Wstępne” (niepunktowane),
     b. „Liniowe” (10 pkt.),
     c. „Asocjacyjne” (10 pkt.),
     d. „Grafy” (10 pkt.).
 3. Na każdy mini-projekt przypadają po dwa zajęcia: na pierwszych następuje
    rozdanie zadań, na kolejnych ich sprawdzenie.  
    W sumie odbędzie się siedem zajęć.
 4. Dopuszczalne jest opóźnienie oddania projektu o jedne zajęcia,
    karane stratą 3 pkt. Większe spóźnienia są równoznaczne z niezaliczeniem
    danego mini projektu.
 5. Najpóźniej na pierwszych zajęciach uczestnicy laboratorium
    zostaną przypisani do konkretnego prowadzącego. Wszystkie mini-projekty
    jednego uczestnika powinny być oceniane przez przydzielonego prowadzącego.
 7. Zrealizowanie projektów wymaga posiadania od uczestników laboratorium
    wiedzy z zakresu programowania obiektowego w języku C++ oraz znajomości
    biblioteki standardowej C++.
 6. Projekty powinny być zrealizowane samodzielnie i starannie (czytelnie itd.).
    Projekty nie kompilujące się, niepoprawnie działające, z nieprzechodzącymi
    testami jednostkowymi, bądź z wyciekami pamięci nie będą oceniane.  
    Brak jakichkolwiek testów także będzie traktowany jako poważny błąd.  
    Na pierwszych zajęciach zostaną przedstawione narzędzia
    wspomagające rozwiązywanie powyższych problemów.
 7. Warunkiem koniecznym otrzymania oceny z mini-projektu jest wysłanie jego
    kodu do prowadzącego pocztą elektroniczną w dniu zajęć.
 8. W wypadkach nieuwzględnionych w powyższym regulaminie decydujący głos mają
    prowadzący aktualne zajęcia (dotyczy to głównie spraw takich jak:
    zaliczania na „nie swoim” terminie, zamiany grup itp.).
